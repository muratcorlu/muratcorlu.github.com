<?xml version="1.0" encoding="utf-8"?>
<feed xmlns="http://www.w3.org/2005/Atom">

  <title><![CDATA[Language: turkish | web development notes]]></title>
  <link href="http://muratcorlu.com/language/turkish/atom.xml" rel="self"/>
  <link href="http://muratcorlu.com/"/>
  <updated>2012-05-07T10:47:03+03:00</updated>
  <id>http://muratcorlu.com/</id>
  <author>
    <name><![CDATA[Murat Çorlu]]></name>
    
  </author>
  <generator uri="http://octopress.org/">Octopress</generator>

  
  <entry>
    <title type="html"><![CDATA[Disqus yorumlarının görünür olduklarında yüklenmesi]]></title>
    <link href="http://muratcorlu.com/post/disqus-yorumlarinin-gorunur-olduklarinda-yuklenmesi/"/>
    <updated>2012-04-03T11:26:00+03:00</updated>
    <id>http://muratcorlu.com/post/disqus-yorumlarinin-gorunur-olduklarinda-yuklenmesi</id>
    <content type="html"><![CDATA[<p><a href="http://disqus.com">Disqus</a>, artık bir çok blogda kullanılan çok başarılı bir yorumlama hizmeti. Özellikle statik blogların yaygınlaştığı günümüzde, dinamik üretilmeyen sayfalarda bile yorum yazılabilmesi imkanı verdiği için hayat kurtarıcı bir çözüm.</p>

<p>Disqus'ın sunduğu javascript kodunu kullandığınızda sayfa yüklenirken yorumların olacağı yere gelindiğinde Disqus tarafından sunulan javascript dosyası yükleniyor ve bu dosya ihtiyaç duyduğu dosyaları da yükletip, yorumları sayfaya ekliyor. Bloglarda genelde bir yazı açıldığında yazının uzunluğundan dolayı yorumlar ilk anda görüntüde olmuyorlar. Ancak bu geleneksel yöntemimizde birşeyi değiştirmiyor ve görüntüde olmamasına rağmen yorumlar sayfa açılırken yükleniyor. İçinde başka öğelerin de bulunduğu(videolar, resimler ve başka javascriptler) uzun yazılı blog sayfalarını açarken, görüntüde olmadığı halde Disqus yorumlarının da ilk açılışta yükleniyor olması hissedilir bir yük oluşturuyor. İşte buna çözüm olarak, <a href="http://jquery.com">jQuery</a> kütüphanesinden ve Mike Green'in <a href="http://www.myatus.com/2011/03/20/lazy-loading-disqus-in-wordpress/">bir yazısı</a>ndan faydalanarak yazdığım aşağıdaki javascript dosyası ve HTML5'in data attribute özelliğinden faydalandığım aşağıdaki gibi bir HTML yazımı ile Disqus yorumlarını kullanıcı sayfayı yorumların olduğu bölümlere kaydırdığı anda yükletebilirsiniz:</p>

<p><div><script src='https://gist.github.com/2290198.js?file='></script>
<noscript><pre><code>/**
 * Load disqus comments when visitor scroll down page to comments
 * 
 * Usage:
 * Add a div with id &quot;disqus_thread&quot; and data attributes for every disqus parameter:
 *
 * &lt;div id=&quot;disqus_thread&quot; data-disqus-shortname=&quot;username&quot; data-disqus-url=&quot;http://example.com/post/post-name/&quot;&gt;&lt;/div&gt;
 *
 * @author: Murat Corlu
 * @link: https://gist.github.com/gists/2290198
 */
$(function(){
    var disqus_div = $(&quot;#disqus_thread&quot;);
    if (disqus_div.size() &gt; 0 ) {
        var ds_loaded = false,
            top = disqus_div.offset().top, // WHERE TO START LOADING
            disqus_data = disqus_div.data();

        function check(){
            if ( !ds_loaded &amp;&amp; $(window).scrollTop() + $(window).height() &gt; top ) {
                ds_loaded = true;
                for (key in disqus_data) {
                    if (key.substr(0,6) == 'disqus') {
                        window['disqus_' + key.replace('disqus','').toLowerCase()] = disqus_data[key];
                    }
                }

                (function() {
                    var dsq = document.createElement('script'); 
                    dsq.type = 'text/javascript';
                    dsq.async = true;
                    dsq.src = 'http://' + window.disqus_shortname + '.disqus.com/embed.js';
                    (document.getElementsByTagName('head')[0] || document.getElementsByTagName('body')[0]).appendChild(dsq);
                })();
            }
        }

        $(window).scroll(check);
        check();
    }
});</code></pre></noscript></div>
</p>

<p>HTML5 ile gelen data attribute'ları bu tür ihtiyaçlar için biçilmiş kaftan. Ancak eğer HTML dokümanlarınızı HTML5 tipinde deklare etmiyorsanız bu attribute'ları kullanmak dosyanızın validasyonunu bozacaktır. Bunun yanında normalde IE7'nin data attribute desteği olmamasına rağmen jQuery bu problemi çözmektedir.</p>

<p>Bu çözümü şu anki blog üretme motorum olan <a href="http://octopress.org">Octopress</a>'de nasıl uyguladığımı görmek isterseniz Github'daki bu iş için yaptığım değişikliklerden ibaret olan <a href="https://github.com/muratcorlu/muratcorlu.github.com/commit/381b1eb24292db1436d83deeeacdceca836e901c">commitimi</a> inceleyebilirsiniz.</p>
]]></content>
  </entry>
  
  <entry>
    <title type="html"><![CDATA[Django'da Haystack ve Elasticsearch ile arama]]></title>
    <link href="http://muratcorlu.com/post/djangoda-haystack-ve-elasticsearch-ile-arama/"/>
    <updated>2012-03-28T23:57:00+03:00</updated>
    <id>http://muratcorlu.com/post/djangoda-haystack-ve-elasticsearch-ile-arama</id>
    <content type="html"><![CDATA[<p>Django, verilere hızlıca erişim ve düzenleme için çok güzel bir model katmanına sahip. Her ne kadar bu modellerde filtreleme imkanları oldukça kullanışlı görünse de, büyük veri ve yoğun kullanımlarda veritabanından sorgular yaparak arama yapma devri geçmişte kaldı. Çünkü artık küçük verilere çok daha hızlı erişebilen ve arama konusu üzerine uzmanlaşmış bir çok başarılı uygulama var. Bunlara en bilinen örnekler olarak <a href="http://lucene.apache.org/solr/">Solr</a>, <a href="http://sphinxsearch.com">Sphinx</a> ve henüz bunlara göre toy olmasına rağmen performansı ve kullanım kolaylığıyla bir çok yazılımcıyı büyüleyen <a href="http://elasticsearch.org">Elasticsearch</a> uygulamalarını verebiliriz. Ben bu yazımda yakın zamanda kullanmaya başladığım Elasticsearch'den ve Elasticsearch'ü Django'da nasıl kullanabileceğimizden bahsedeceğim.</p>

<!--more-->


<p>Elasticsearch, <a href="http://lucene.apache.org">Apache Lucene</a> projesinin üzerine bina edilmiş, kendini arama konusuna adamış, açık kaynak, REST arayüzlü, dağıtık çalışabilen, şema bağımsız veri taşıyabilen, Java tabanlı oldukça başarılı bir arama motoru. Elasticsearch REST tabanlı olduğu için, herhangi bir programlama diliyle kolayca entegre edilebiliyor. Python için yazılmış istemcilere verilecek ilk örnekler <a href="http://github.com/aparo/pyes">pyes</a> ve <a href="http://github.com/rhec/pyelasticsearch">pyelasticsearch</a>.<a href="http://www.elasticsearch.org/guide/appendix/clients.html" title="Diğer diller için liste [İngilizce]">*</a></p>

<p><a href="http://haystacksearch.org/">Django-Haystack</a> uygulaması ise, Django'da Elasticsearch ve benzeri bir çok arama motorunu kolayca kullanabilmek için oluşturulmuş bir ara katman. Haystack uygulamasını kullanarak seçtiğimiz veya ileride seçeceğimiz arama motorumuz ne olursa olsun, aynı metodları kullanarak işimizi görebiliyoruz. Aynı anda birden fazla arama motorunu kullanmaya imkan vermesi sayesinde de, uygulamamızın bir kısmında Solr kullanırken, diğer bölümünde Elasticsearch kullanabiliyoruz ve bunun için atılması düşünülen bir çok takladan kurtulmuş oluyoruz.</p>

<p>Şimdi kolları sıvayıp, django-haystack ve elasticsearch ile küçük bir arama uygulaması yapalım.</p>

<h2>Kurulum</h2>

<p>Django-haystack uygulamasını <code>pip install django-haystack</code> komutu ile kolayca kurabiliyoruz. Ancak, haystack uygulamasının şu anki(Mart 2012) son kararlı sürümü olan 1.2.6 sürümünün içinde elasticsearch arayüzü hazır olarak gelmediğinden ben burada şu an beta sürümünde olan 2.0 sürümü üzerinden anlatacağım. 2.0 sürümünü de haystack'in github deposundan, yine pip ile <code>pip install -e git+https://github.com/toastdriven/django-haystack.git@master#egg=django-haystack</code> komutu ile kurabiliriz.</p>

<p>Elasticsearch Java ortamı gerektirmektedir ancak kendi içinde işini görebilecek boyutta bir Java ortamı ile beraber geliyor. Elasticsearch'ün dilediğiniz versiyonunun sıkıştırılmış dosyasını <a href="http://www.elasticsearch.org/download/">indirme sayfasından</a> edinip, bilgisayarınızda herhangi bir yere açtıktan sonra, açılan dosyalardan bin klasöründeki elasticsearch uygulamasını çalıştırarak kolayca başlatmış olursunuz.<a href="http://www.elasticsearch.org/guide/reference/setup/installation.html" title="Ayrıntılı bilgi [İngilizce]">*</a> Kurulu versiyon için MacOSX'de brew (<code>brew install elasticsearch</code>), Ubuntu'da da aptitude (<code>apt-get install elasticsearch</code>) kullanabilirsiniz. Elasticsearch'ü  kurduktan sonra python ile kullanabilmek için pyelasticsearch modülüne de ihtiyacımız olacak. Onun haystack uyumlu versiyonunu da aşağıdaki komutlarla kurabilirsiniz:</p>

<p><code>bash
git clone https://github.com/toastdriven/pyelasticsearch
cd pyelasticsearch
python setup.py install
</code></p>

<h2>Ayarlar</h2>

<p>Haystack uygulamasını settings.py dosyasımızdaki INSTALLED_APPS listemize ekliyoruz. Buna ek olarak bir de HAYSTACK_CONNECTIONS değişkeni ile Elasticsearch bağlantı bilgilerimizi vermemiz gerekiyor:</p>

<p>``` python settings.py
INSTALLED_APPS = (</p>

<pre><code>'django.contrib.auth',
'django.contrib.contenttypes',
'django.contrib.sessions',
'django.contrib.sites',
'django.contrib.messages',
'django.contrib.staticfiles',
# Uncomment the next line to enable the admin:
'django.contrib.admin',
# Uncomment the next line to enable admin documentation:
# 'django.contrib.admindocs',

'haystack',
</code></pre>

<p>)</p>

<p>HAYSTACK_CONNECTIONS = {</p>

<pre><code>'default': {
    'ENGINE': 'haystack.backends.elasticsearch_backend.ElasticsearchSearchEngine',
    'URL': 'http://127.0.0.1:9200/',
    'INDEX_NAME': 'blog',
},
</code></pre>

<p>}
```</p>

<p>Elasticsearch varsayılan olarak 9200 portundan çalışıyor. INDEX_NAME değeri de veritabanı adı gibi düşünülebilir. Elasticsearch'ün varsayılan ayarlarında çalışması deneme yapabilmemiz için yeterli.</p>

<p>Haystack uygulamasının vereceğimiz index tanımlarını otomatik tanıması için, Django uygulamamızın ana klasörüne(settings.py ile aynı yere) aşağıdaki içerikte search_sites.py adlı dosyamızı oluşturalım:</p>

<p>``` python search_sites.py
import haystack</p>

<p>haystack.autodiscover()
```</p>

<h2>Verilerin indekslenmesi</h2>

<p>Örneğimizde bir blog uygulamamız olacak ve blog yazılarının başlıklarında bir arama yapacağız. Yazımız için modelimiz aşağıdaki gibi olsun:</p>

<p>``` python blog/models.py
from django.db import models
from django.contrib.auth.models import User</p>

<p>class BlogPost(models.Model):</p>

<pre><code>title = models.CharField(max_length=200)
author = models.ForeignKey(User)
content = models.TextField()
create_date = models.DateTimeField(auto_now_add=True)
modified_date = models.DateTimeField(auto_now=True)
</code></pre>

<p>```</p>

<p>Modelimizi oluşturduktan sonra syncdb komutuyla veritabanını senkronize edip yönetici panelinden de deneme için birkaç yazı ekleyebilirsiniz.</p>

<p>Arama motorları aramada kullanılacak verileri kendi içine, belirledikleri algoritmalarla alırlar ve bu veriler üzerinde arama yapma imkanı verirler. Bu işleme indeksleme denir. Biz de şimdi BlogPost modelimizden hangi verileri indeksimize alacağımızı belirteceğiz. Bu işlemi uygulama klasörünün içine search_indexes.py adlı bir dosya açarak yapıyoruz:</p>

<p>``` python blog/search_indexes.py
from haystack import indexes
from blog.models import BlogPost</p>

<p>class PostIndex(indexes.RealTimeSearchIndex, indexes.Indexable):</p>

<pre><code>text = indexes.CharField(document=True, use_template=True)
title = indexes.CharField(model_attr='title')

def get_model(self):
    return BlogPost
</code></pre>

<p>```</p>

<p>Örneğimizde PostIndex adlı bir indeks oluşturduk. Bunu haystack'in RealTimeSearchIndex sınıfını miras alarak oluşturduğumuz için modelimizdeki değişikliklerde(yazı eklenmesi, silinmesi gibi) Elasticsearch indeksimiz otomatik olarak güncellenecek. Haystack indeks tanımlamalarında get_model metodu yazılarak ilgili modelin belirtilmesi ve mutlaka bir adet text adlı alan bulunması zorunludur. Bu alan varsayılan olarak üzerinde arama yapılacak alandır. Bu alana verdiğimiz use_template parametresi bu alan için oluşturacağımız bir template dosyamızın var olduğunu belirtiyor. Bu dosyamızı da templates klasörümüzün içinde search/indexes/[uygulama adı]/[model adı]_[alan adı].txt yoluna(bu örneğimiz için: templates/search/indexes/blog/blogpost_text.txt) koymamız gerekiyor:</p>

<p><code>html templates/search/indexes/blog/blogpost_text.txt
{{ object.title }}
{{ object.author }}
</code></p>

<p>Bu şekilde text alanına modelimizden başlık ve yazar bilgilerini ekleyerek indeksletmiş olduk. Bu sayede yazılarımızda hem yazar adı hem de yazı başlığı ile arama yapma imkanına sahip olacağız.</p>

<p>"Yazı başlığını text alanına eklediysek, title alanını indekse eklemeye ne gerek var?" sorusu aklınıza gelmiş olabilir. text alanında sadece birebir yazı başlığını kullansak, tekrar title alanını eklemeye gerek kalmazdı, ancak, şu durumda arama yaptıktan sonra, arama sonucu olarak başlıkları listelerken yazı başlıklarına ihtiyaç olacağı için, text alanından yazı başlığını çıkartmaya çalışmak veya her sonuç satırı için veritabanına gidip yazı başlığını alma külfetine girmemek için yazı başlığını ayrıca indekse ekledik. Unutmayalım ki, aramayı elasticsearch gibi bir ortama almaktaki en önemli amaçlarımızdan biri arama işlerini veritabanının üzerinde alarak gereksiz yük oluşturmamak.</p>

<p>İndeksleme bilgilerini girerken burada hepsine değinemeyeceğim daha bir çok imkan var. Bunları <a href="http://django-haystack.readthedocs.org/en/latest/searchindex_api.html">ilgili doküman</a>dan inceleyebilir veya özellikle merak ettiğiniz bir konu olursa bu yazıya yorum girerek sorabilirsiniz.</p>

<p>Verilerimizin ilk kez indekslenmesi için aşağıdaki komutu çalıştırmamız gerekiyor:</p>

<p><code>bash
python manage.py update_index blog.BlogPost
</code></p>

<p>Sonda verdiğimiz model parametresi opsiyoneldir. Eğer yazmazsanız varolan bütün indeksler güncellenir. Bu komutu çalıştırmadan önce elasticsearch'ün çalıştığından emin olun.</p>

<h2>Arama sorgusu</h2>

<p>Verilerimiz indekslendiğine göre artık ilk sorgumuzu yapabiliriz. Bunun için önce bir url tanımlayalım:</p>

<p>``` python urls.py
....
urlpatterns = patterns('',</p>

<pre><code>url(r'^blog/search/$', 'blog.search'),
</code></pre>

<p>)
```</p>

<p>Bu adrese gelecek talepleri alacak view metodumuzu da uygulama klasöründeki views.py dosyamıza ekliyoruz:</p>

<p>``` python blog/views.py
from django.http import HttpResponse
from haystack.query import SearchQuerySet</p>

<p>def search(request):</p>

<pre><code>results = SearchQuerySet().filter(content__startswith=request.GET.get('q'))[:10]
results_text = '\n'.join([row.title for row in results])
return HttpResponse(results_text, content_type="text/plain")
</code></pre>

<p>```</p>

<p>Sorgular için haystack'in SearchQuerySet'ini kullanıyoruz. Kullanımı Django'nun model query'sine oldukça benziyor. Çok benzer şekilde çalışan filter metodunu kullanarak q querystringi ile gelen metinle başlayan kelimelerin bulunduğu 10 adet kaydı çekiyoruz. Burada text__startswith yazmak yerine content ismini kullanmamız dikkatinizi çekmiştir. content ismi, haystack tarafından sunulmuş özel bir alan adı ve tüm dokümanda arama yapma imkanı veriyor. filter'da Django'da olduğu gibi indeksteki diğer alanlara özgü filtrelemeler yapmamız da mümkün. Örneğin indeksimize user alanı da eklediğimizi varsayarsak:</p>

<p><code>python
SearchQuerySet().filter(user__iexact="murat").filter(content__startswith=request.GET.get('q'))[:10]
</code></p>

<p>gibi zincirleme sorgular yapabiliriz.</p>

<p>Tüm bu işlemleri başarıyla tamamladığınızda, django uygulamamızı çalıştırıp http://127.0.0.1:8000/blog/arama/?q=django gibi arama yaptığımızda başlığında veya yazar adında django ile başlayan kelimeler bulunan yazılardan ilk 10'unun başlıklarının listelendiğini göreceksiniz.</p>

<h2>Sonuç</h2>

<p>Benim de yeni tecrübe ettiğim ve çok sevdiğim bir alanda sizinle tecrübelerimi paylaşmak istedim. Umarım faydalı olmuştur. Konuyla ilgili soru veya katkılarınızla bu yazıyı daha da faydalı bir kaynağa dönüştürebiliriz.</p>
]]></content>
  </entry>
  
  <entry>
    <title type="html"><![CDATA[Python ile TC Kimlik Numarası doğrulama]]></title>
    <link href="http://muratcorlu.com/post/python-ile-tc-kimlik-numarasi-dogrulama/"/>
    <updated>2012-03-11T22:48:00+02:00</updated>
    <id>http://muratcorlu.com/post/python-ile-tc-kimlik-numarasi-dogrulama</id>
    <content type="html"><![CDATA[<p>Merak edip TC Kimlik no algoritmasını araştırdığımda aşağıdaki kurallara <a href="http://www.kodaman.org/yazi/t-c-kimlik-no-algoritmasi">ulaştım</a>:</p>

<p><blockquote><p>* 11 hanelidir.<br/>* Her hanesi rakamsal değer içerir.<br/>* İlk hane 0 olamaz.<br/>* 1. 3. 5. 7. ve 9. hanelerin toplamının 7 katından, 2. 4. 6. ve 8. hanelerin toplamı çıkartıldığında, elde edilen sonucun 10'a bölümünden kalan, yani Mod10'u bize 10. haneyi verir.<br/>* 1. 2. 3. 4. 5. 6. 7. 8. 9. ve 10. hanelerin toplamından elde edilen sonucun 10'a bölümünden kalan, yani Mod10'u bize 11. haneyi verir.</p></blockquote></p>

<p>Kütüphanemde bulunması için bu kurallara göre bir Python doğrulama metodu yazayım dedim. Ortaya şöyle birşey çıktı:</p>

<p><div><script src='https://gist.github.com/2018156.js?file='></script>
<noscript><pre><code># coding=utf-8
&quot;&quot;&quot;
Kurallar:
* 11 hanelidir.
* Her hanesi rakamsal değer içerir.
* İlk hane 0 olamaz.
* 1. 3. 5. 7. ve 9. hanelerin toplamının 7 katından, 2. 4. 6. ve 8. hanelerin toplamı çıkartıldığında, elde edilen sonucun 10'a bölümünden kalan, yani Mod10'u bize 10. haneyi verir.
* 1. 2. 3. 4. 5. 6. 7. 8. 9. ve 10. hanelerin toplamından elde edilen sonucun 10'a bölümünden kalan, yani Mod10'u bize 11. haneyi verir.

Kurallar http://www.kodaman.org/yazi/t-c-kimlik-no-algoritmasi adresinden alınmıştır.

&quot;&quot;&quot;
def isValidTCID(value):
    value = str(value)
    
    # 11 hanelidir.
    if not len(value) == 11:
        return False
    
    # Sadece rakamlardan olusur.
    if not value.isdigit():
        return False
    
    # Ilk hanesi 0 olamaz.
    if int(value[0]) == 0:
        return False
    
    digits = [int(d) for d in str(value)]
    
    # 1. 2. 3. 4. 5. 6. 7. 8. 9. ve 10. hanelerin toplamından elde edilen sonucun
    # 10'a bölümünden kalan, yani Mod10'u bize 11. haneyi verir.
    if not sum(digits[:10]) % 10 == digits[10]:
        return False
    
    # 1. 3. 5. 7. ve 9. hanelerin toplamının 7 katından, 2. 4. 6. ve 8. hanelerin toplamı çıkartıldığında,
    # elde edilen sonucun 10'a bölümünden kalan, yani Mod10'u bize 10. haneyi verir.
    if not (((7 * sum(digits[:9][-1::-2])) - sum(digits[:9][-2::-2])) % 10) == digits[9]:
        return False
    
    # Butun kontrollerden gecti.
    return True</code></pre></noscript></div>
</p>

<p>Herhangi bir hata ya da eksik gördüğünüzde iletin lütfen.</p>
]]></content>
  </entry>
  
  <entry>
    <title type="html"><![CDATA[Django geliştirme ortamı için basit statik sunucu]]></title>
    <link href="http://muratcorlu.com/post/django-gelistirme-ortami-icin-basit-statik-sunucu/"/>
    <updated>2012-03-05T00:06:00+02:00</updated>
    <id>http://muratcorlu.com/post/django-gelistirme-ortami-icin-basit-statik-sunucu</id>
    <content type="html"><![CDATA[<p><a href="http://www.djangoproject.com">Django</a>'da web uygulamaları geliştirirken, geliştirme ortamında her seferinde beni en çok sıkıntıya sokan mevzu css ve js dosyaları gibi statik dosyaların sunulması işiydi. Böyle bir iş için bilgisayarıma http sunucusu kurmaktan ve bunu konfigüre etmekten hep kaçtım. Ancak bugün tam da aradığım basitlikte bir çözüme ulaştım. Python'un imdadımıza yetişen <a href="http://docs.python.org/library/simplehttpserver.html">SimpleHTTPServer modülü</a> ile yazdığımız aşağıdaki tek satırlık komut, bulunduğum klasörü http üzerinden sunma imkanı veriyor:</p>

<pre><code>django-project/static$ &gt; python -m SimpleHTTPServer $portnum
</code></pre>

<p>Django projemde, statik dosyalarımın bulunduğu klasörde yukarıdaki komutu $portnum yerine herhangi bir port numarası yazarak çalıştırıyorum. Django projemin settings.py dosyasında da aşağıdaki şekilde statik dosyalarımın yerini ve sunucu adresini bildiriyorum:</p>

<p>``` python</p>

<pre><code>import os
SITE_ROOT = os.path.dirname(os.path.realpath(__file__))
STATIC_ROOT = os.path.join(SITE_ROOT, 'static')
STATIC_URL = 'http://127.0.0.1:9876/'
</code></pre>

<p>```</p>

<p>Dilerseniz komutu django projesinin kök dizininde çalıştırarak birden fazla klasör için tek bir portu kullanabilirsiniz de:</p>

<pre><code>django-project$ &gt; python -m SimpleHTTPServer 9876
</code></pre>

<p>``` python</p>

<pre><code>STATIC_URL = 'http://127.0.0.1:9876/static/'
MEDIA_URL = 'http://127.0.0.1:9876/media/'
</code></pre>

<p>```</p>

<p>Sunucunun loglarını bir dosyaya yazarak arka planda çalıştırmayı dilerseniz, komutu aşağıdaki şekilde de çalıştırabilirsiniz:</p>

<pre><code>django-project/static$ &gt; python -m SimpleHTTPServer $portnum &gt; ~/temp/static-server.log 2&gt;&amp;1 &amp;
</code></pre>

<p>Hatta yapılabilecek bir diğer güzellik de, django-admin.py'ın runserver komutunu genişleterek, django geliştirme sunucusuyla beraber konfigürasyondaki bilgilere göre statik sunucuların da çalıştırılması olabilir.</p>

<p>Son olarak, bu yöntemi ağ üzerinden <a href="http://www.harunseker.org/2011/12/python-simple-http-server-ile-dosya.html">dosya paylaşımı yapmak için</a> de kullanabileceğinizi hatırlatmak isterim. Ağ üzerinde paylaşmak istediğiniz dizinde bu komutu çalıştırdığınızda ağdaki bir diğer bilgisayardan bilgisayarınızın ip adresi ve belirttiğiniz port numarası ile dizininizde gezilebilir ve dosyalar çekilebilir.</p>
]]></content>
  </entry>
  
  <entry>
    <title type="html"><![CDATA[Mac OSX Lion'da SSHFS kullanımı]]></title>
    <link href="http://muratcorlu.com/post/mac-osx-lionda-sshfs-kullanimi/"/>
    <updated>2012-03-04T19:28:00+02:00</updated>
    <id>http://muratcorlu.com/post/mac-osx-lionda-sshfs-kullanimi</id>
    <content type="html"><![CDATA[<p>Mac OS Snow Leopard sürümünde Macports yardımıyla kolayca kurup kullandığımız(port install sshfs) sshfs uygulamasını Lion'da kullanmakta sıkıntılar yaşıyoruz zira sshfs'in kullandığı MacFUSE uygulamasının Lion uyumlu bir versiyonu çıkmadı. Lion'da sshfs ile uzak bir noktayı bilgisayarınıza mount etmek istediğinizde aşağıdaki hatayı alıyorsanız, az sonra ileteceğim çözüm sizin de işinizi görecektir:</p>

<pre><code>this MacFUSE library version is incompatible with the MacFUSE kernel extension
</code></pre>

<p>SSHFS'i Lion'da sorunsuz olarak kullanabilmek için MacFUSE'un varisi Fuse for OSX'i kullanabilirsiniz. <a href="http://osxfuse.github.com/">Kendi sayfasından</a> son versiyonunu indireceğiniz Fuse for OSX uygulamasını kurduktan sonra, SSHFS'in Fuse for OSX ile kullanabileceğiniz versiyonunun paketini <a href="https://github.com/osxfuse/sshfs/downloads">github'daki downloads sayfasından</a> indirip kurarak sorunsuz şekilde kullanabilirsiniz.</p>

<p>Faydası olması dileğiyle...</p>
]]></content>
  </entry>
  
</feed>
